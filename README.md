תרגיל מספר 2

הגשה בזוגות בלבד. הגשה ביחידים או בכל הרכב אחר לא תיבדק וציונה יהיה 0.
על שני בני הזוג להיות רשומים לאותו המרצה. באחריותכם, לוודא שאתם רשומים לאותו המרצה.
סטודנטים הרשומים למרצים שונים ויגישו ביחד מכל סיבה שהיא, ההגשה לא תיבדק וציונה יהיה 0.
יש להגיש את כל הקבצים לתיבת ההגשה במודל. 
יש להגיש את הקבצים עצמם ולא קישור לקבצים.
חובה להוסיף הערה להגשה במודל עם פרטי בן/בת הזוג שלכם.
דרישות המינימום עבור התרגיל מפורטות בהמשך. עבור ציון גבוה יש להגיש תרגיל מלא, שלם ומתפקד (מעשית ולוגית), אשר מכיל מעבר לדרישות המינימום.


דרישות מינימום:
בתרגיל זה עליכם לממש "משחק זיכרון" קלאסי. (מי שאינו מכיר את המשחק - ניתן לקרוא כאן)

בתחילת המשחק יוצג למשתמש טופס ובו יזין המשתמש את השם שלו ואת כמות הקלפים שהוא מעוניין שיהיו במשחק (30 זוגות קלפים במקסימום). בהתאם, המשחק יתחיל, ויציג את שם השחקן, שעון שירוץ ויספור כמה זמן עד שהשחקן מסיים את המשחק, והמשחק עצמו - כלומר, כמות זוגות קלפים בהתאם למה שהמשתמש הזין.
בכל פעם שהשחקן מוצא זוג קלפים זהים, הם נשארים גלויים, והמשחק ממשיך עד שהשחקן הצליח לחשוף את כל הזוגות.

בסיום המשחק יש להציג למשתמש כמה זמן לקח לו המשחק ואת האפשרות לשחק מחדש.

יש לבנות את המשחק באופן רספונסיבי. כלומר, ככל שרוחב המסך גדול יותר יש להציג יותר קלפים בשורה, וככל שהמסך קטן יותר - יש להציג פחות קלפים בשורה (אבל יותר שורות).

יש לדאוג לעיצוב סביר של המשחק.

ניתן להשתמש ב Javascript (רגיל) וב JQuery ,html ,css ,bootstrap בלבד.

בהצלחה
